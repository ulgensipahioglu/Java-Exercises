Detta är repetition av de grundkunskaper ni fått med er från programmering 1 eller motsvarande kurs. Vi kommer endast använda oss av main för dessa övningar.

1. Boolean operators.
Du jobbar som vakt till en populär festlokal. Din chef har gett dig följande instruktioner:

Alla som vill komma in måste ha giltigt ID. 
Endast personer som är 18 eller äldre får komma in på lördagar och söndagar.
På vardagar måste man vara 21 år eller äldre för att få komma in. 
Lokalen får inte vara full. 

Gör ett program som tar in 4 parametrar: id, dayOfTheWeek, age, isFull. 
Programmet skall skriva till System.out om gästen får komma in eller ej.  

Läs in dina värden från args[]. 
Testa med lite olika kombinationer för att verifiera att ditt program fungerar som väntat!
T.ex. (id = true, dayOfTheWeek = 'saturday', age = 19, isFull = false) bör returnera true då denna person får komma in!



2. Loops and Arrays. 
Du är en hundrameterslöpare. Följande är en lista av tidigare världsrekord i sekunder. 

10.8 10.6 10.5 10.3 10.1 10.0 9.8 9.7 9.6

Du vill ta reda på om du kan springa snabbare än tidigare världsrekordshållare, och hur många tidigare världsrekordshållare du är bättre än.
Om du t.ex. springer på 10.2 sekunder så är du snabbare än 4 tidigare världsrekordshållare. 
Gör ett program som tar reda på detta!

Läs in ditt värde från args[]. 
Testa med olika tider och verifiera att ditt program fungerar som väntat!



3. Modolus
Du har fått jobb som den nya fröken ur.
Men utöver att veta vad klockan är just nu, vill de som ringer in också veta vad klockan är om X antal timmar och Y antal minuter.
Gör ett program som tar in 2 variabler, timmar och minuter. 

Skriv sedan ut vad klockan är just nu, samt vad klockan kommer att vara om det antal timmar och minuter som anges!
Läs in dina värden från args[]. 
Testa med olika tider och verifiera att ditt program fungerar som väntat!



4. Scanner
Skapa ett program som "kastar en tärning" (genererar ett slumpmässigt tal mellan 1 och 6). 
Försök sedan gissa vad tärningen visar. Du har 3 försök på dig att gissa rätt!

Använd dig av scanner från System.in för att göra dina gissningar. 



5. Bonus uppgift: Apan Bogo
Apan Bogo vill sortera listor med heltal. Han är tyvärr inte speciellt smart och väljer ett dåligt sätt att sortera sin lista.
Han tänker att om han blandar en lista gång på gång så borde den till slut bli sorterad.

Hjälp apan Bogo att skapa denna sorteringsmetod! Skapa ett program som tar in en slumpad lista på X antal tal. 
Välj X i args[], testa först med lågt antal tal, runt 8-11. Testa sen att öka till 20 för att se vad som händer. (ctrl + c avbryter programmet).
